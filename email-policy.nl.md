**De grootste aanslag op productiviteit is e-mail.** Het lezen van e-mail, het schrijven van e-mail, notificaties over e-mail. E-mail zit tegenwoordig overal en vraagt nogal eens wat aandacht. Daarom gebruik ik dit e-mailbeleid (gebaseerd op het E-mailbeleid van Reinier Ladan) met als doel e-mail behapbaar te houden en in goede banen te leiden.

- E-mail lezen: 3 keer per dag (weekend 1 keer per dag)
- E-mail replyen: Direct, mits het in minder dan 3 minuten kan
- E-mail sturen: De hele dag door
- **Direct in contact komen? Stuur een berichtje op WhatsApp, of per SMS.** Als het echt dringend is, mag je me ook bellen.\*\*

---

## E-mail lezen

Het lezen van e-mail is beperkt tot maximaal 3 keer per dag. In het weekend is dit maar 1 keer per dag. E-mail is een traag communicatiemiddel, je weet dus niet met zekerheid of iemand direct zal reageren. Elke werkdag controleer ik mijn e-mail ongeveer volgens het volgende schema.

- Het begin van de werkdag
- Na de lunch
- Aan het einde van de werkdag

Houd hierbij rekening met de tijdzone als ik bijvoorbeeld in Bangkok ben. (Indochina tijd is UTC+7)

## E-mail beantwoorden

Het beantwoorden van e-mail is een tijdrovende klus geworden op sommige dagen. Om daar een beetje vaart in te krijgen en om het kaf van het koren te scheiden zijn de volgende regels opgesteld.

- Is de e-mail aan mij gericht en is de e-mail binnen drie minuten te beantwoorden? Direct beantwoorden na het lezen en archiveren.
- Is de e-mail aan mij gericht maar vergt het beantwoorden van de e-mail enige tijd? Als taak noteren en op een later tijdstip replyen en archiveren.
- Is de e-mail aan mij gericht maar enkel ter informatie? Doorlezen en archiveren.
- Is de e-mail niet direct aan mij gericht (aanhef of door het _cc_ veld te gebruiken)? Doorlezen en archiveren.

## E-mail sturen

Het versturen van e-mail kan de hele dag door.

## Directe communicatie

### Bellen en SMS-en

**Contacteer me via WhatsApp.** Omdat ik vaak in het buitenland ben, ben ik niet altijd te bereiken via mijn gewone gsm-nummer. Als je snel antwoord nodig heb, kan je me bereiken via WhatsApp op hetzelfde nummer.

Mijn mobiele nummer vind je in de handtekening onder mijn e-mails.

### Andere communicatiemiddelen

Om verder de productiviteit op peil te houden zijn alle notificatiesystemen uitgezet. OÃ³k die op mobiele telefoons, behalve voor WhatsApp en SMS.

Dit betekent niet dat ik nooit zal antwoorden op je berichtje via Messenger of Telegram, maar de kans is groot dat het even duurt.

## Samenwerking en copyright

Wil je me helpen met het beter maken van dit e-mail beleid? Stuur dan je opmerkingen naar bert@willekens.email.

Gebaseerd op E-mailbeleid door <a href="https://reinierladan.nl" rel="cc:attributionURL">Reinier Ladan</a>, met de volgende licentie: <a rel="license" href="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</a>.
