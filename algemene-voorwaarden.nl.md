# Algemene Voorwaarden - Bert Willekens

## 1. Definities

1. Om de leesbaarheid te bevorderen maken we in deze algemene voorwaarden gebruik van de ‘wij-vorm’. ‘We’, ‘wij’ en ‘ons’ duiden op de eenmanszaak Bert Willekens (ondernemingsnummer 0834.143.382).

2. Onder ‘de opdracht’ en ‘de werkzaamheden’ kunnen onder meer de volgende diensten vallen: consultancy-uren, ontwerpwerkzaamheden en ontwikkel- en programmeerwerkzaamheden.

3. ‘U’ en ‘uw’ duiden op de klant of het bedrijf waarvoor de werkzaamheden worden uitgevoerd.

4. Onder ‘schriftelijk’ verstaan we per geschreven document of per e-mail.

## 2. Geldigheid en toepassing

1. Deze algemene voorwaarden zijn van toepassing op alle offertes die wij uitbrengen, alle opdrachten en werkzaamheden die wij uitvoeren en aanbiedingen die wij communiceren, alsook andere zaken waarover wij aangeven dat deze algemene voorwaarden gelden.

2. Alleen onze algemene voorwaarden zijn van toepassing. Eventuele aankoop- of andere voorwaarden van u zijn niet van toepassing.

3. Als één of meerdere bepalingen in deze voorwaarden ongeldig of nietig worden verklaard, blijven de overige bepalingen ervan onverminderd van toepassing.

## 3. Totstandkoming van een overeenkomst

1. Al onze offertes zijn vrijblijvend, tenzij we dit anders hebben aangegeven.

2. Al onze offertes zijn één maand geldig, tenzij anders vermeld op de offerte.

3. Er ontstaat een overeenkomst als u goedkeuring geeft op onze offerte.

4. Als u de offerte goedkeurt, moet u dit ons schriftelijk laten weten. Dit kan ook via e-mail.

5. Als u geen schriftelijke goedkeuring geeft, maar er wel mee instemt dat wij starten met de opdracht of meewerkt aan de uitvoering van de opdracht, geldt dit ook als goedkeuring van de offerte.

## 4. Annulering van een overeenkomst

1. De overeenkomst is opzegbaar met een opzegtermijn van 2 weken. Bij opzegging zullen wij onze gemaakte uren aan u in rekening brengen, rekening houdend met de opzegtermijn.

## 5. Scope en prijs van een opdracht

1. De scope van de opdracht die wij voor u uitvoeren en de bijbehorende prijsinschatting zijn beschreven in onze offerte.

2. De prijsinschatting is altijd indicatief.

3. Prijzen en prijsinschattingen zijn in EUR en exclusief BTW tenzij door ons anders vermeld.

4. Het kan zijn dat u na goedkeuring van de offerte nog een verandering van de scope wil. In overleg met ons kan een wijziging aan de scope door ons worden goedgekeurd. Wij zullen enkel extra werkzaamheden in rekening brengen als deze door u gevraagd of bevestigd zijn.

5. Wijzigingen geven geen recht op een terugbetaling of prijsvermindering.

6. Extra door ons te maken kosten, zoals reiskosten, accommodatiekosten en licentiekosten, kunnen buiten de prijsinschatting vallen. Deze kosten zullen in rekening worden gebracht naast de overeengekomen prijs voor de opdracht.

7. Onderhoud aan de opgeleverde werken valt altijd buiten de prijs voor de opdracht, tenzij schriftelijk anders overeengekomen. Indien gewenst kunnen wij voor onderhoud een aparte offerte verstrekken.

## 6. Werken in regie

1. Als u schriftelijk (of per e-mail) bevestigt dat een opdracht door ons in regie mag worden uitgevoerd, factureren wij u de door ons gewerkte uren aan de hand van ons normaal uurtarief.

2. Als u de samenwerking in regie wil stopzetten, moet u ons dit schriftelijk melden. In dit geval zullen wij de gewerkte uren nog factureren, rekening houdend met de opzegtermijn van 2 weken.

## 7. Garantie

1. We doen ons best om de opdracht zonder bugs of problemen op te leveren. Fouten en andere problemen kunnen echter voorkomen. Enkel als deze fouten of problemen verband houden met de overeengekomen scope en deze binnen 1 maand na oplevering (launch) aan ons worden gemeld, zullen we deze oplossen zonder meerkost. We verstrekken geen verdere garanties.

## 8. Betaling

1. Voor werkzaamheden waarvan de prijs €800 of meer bedraagt, vragen wij een voorschot van 25% van de door ons aangegeven prijs.

2. Bij opdrachten die meer dan een maand beslaan, zullen wij maandelijkse deelfacturen sturen overeenkomstig met het afgewerkte deel van de opdracht.

3. Bij niet-betaling van één of meerdere facturen mogen wij de overeenkomst met u opschorten of annuleren en moeten wij de voor u uitgevoerde werken niet opleveren.

4. Als u te laat betaalt, sturen wij u een aanmaning tot betaling. Als u niet overgaat tot betaling binnen de 8 dagen vanaf verzending van deze aanmaning, bent u ons een interest verschuldigd berekend op basis van de wettelijke interestvoet. Er wordt dan ook een forfaitaire schadevergoeding in rekening gebracht van 10% van het factuurbedrag met een minimum van 50 EUR. De interest wordt berekend vanaf de dag van verzending van de aanmaning tot aan de dag waarop de factuur volledig betaald is.

## 9. Samenwerking en levertermijn

1. Wij zullen ons inspannen om de opdracht tot een succes te maken en te zorgen dat ons werk voldoet aan de passende kwaliteitseisen.

2. Een succesvol project is mede afhankelijk van een goede samenwerking. Daarom verwachten wij dat u ons tijdig alle documentatie, feedback, informatie, media en medewerking verschaft die we van u nodig hebben om de opdracht uit te voeren. Als dit niet lukt, kan dit tot gevolg hebben dat de levertermijn niet gehaald wordt of dat er meer tijd nodig is om de opdracht te voltooien. Meerwerk als gevolg hiervan brengen we in rekening volgens ons normaal uurtarief.

3. Wij zullen moeite doen om de vooropgestelde leveringstermijn te halen. Een opgegeven levertermijn of datum is indicatief tenzij anders overeengekomen.

4. Als de overeenkomst wordt opgeschort door uw laattijdige betaling, of niet-betaling, van voorschotfactuur of van tussentijdse facturen, kan dit leiden tot een gerechtvaardigde overschrijding van een eventueel overeengekomen levertermijn.

## 10. Hosting

1. Als u via ons hostingdiensten afneemt, worden deze hostingdiensten geleverd door een externe hostingpartij. De hostingpartij bepaalt zelf haar diensten en prijzen, die van tijd tot tijd kunnen veranderen en waarop wij geen invloed uitoefenen. We zijn niet aansprakelijk voor de door hostingpartijen geleverde diensten.

2. Als u via ons hostingdiensten afneemt, zal u hiervoor maandelijks of jaarlijks gefactureerd worden.

3. Als u via ons hostingdiensten afneemt en u deze wil stopzetten, moet u dat ons minstens één maand voordat er een nieuwe hostingperiode ingaat schriftelijk laten weten. U kan dit ons ook via e-mail melden. Als u dit niet tijdig meldt, zal u moeten betalen voor een nieuwe periode.

4. U hebt de mogelijkheid om een door ons geleverde website of applicatie te installeren op door u aangekochte hosting, zolang deze hosting aan de juiste technische vereisten voldoet. Indien nodig kunnen wij de installatie op de hosting verzorgen. Dit wordt opgenomen in de offerte of wordt apart aangerekend.

5. Bij installatie van een website of applicatie doen we wat binnen onze mogelijkheden ligt om een hostingpakket naar behoren te configureren. Het kan dat een hostingpakket de feilloze werking van de website of applicatie verhindert. Compatibiliteitsproblemen kunnen voorkomen. We proberen dit soort problemen te voorkomen door tijdig te testen en indien nodig een alternatief voor te stellen.

## 11. Intellectueel eigendom

1. Het concept van een website (bijvoorbeeld de opbouw van de pagina's van de website, de navigatie) zal niet worden beschermd door Intellectuele Eigendomsrechten. Het is mogelijk dat u een gelijkaardig concept terugvindt bij andere door ons ontwikkelde websites.

2. De Intellectuele Eigendomsrechten die we specifiek voor u creëren (bv. het visuele ontwerp van de website, de specifiek voor u geschreven code) worden aan u overgedragen na volledige betaling.

3. We kunnen enkel rechten aan u overdragen op de werken die specifiek voor uw opdracht zijn gemaakt. We kunnen geen rechten overdragen op onderdelen en concepten die behoren tot de software die wij losstaand van de opdracht hebben ontwikkeld voor algemeen gebruik, zelfs als deze software bij het uitvoeren van uw opdracht is verbeterd. Op deze onderdelen krijgt u een niet-overdraagbare, niet-exclusieve gebruikslicentie, na volledige betaling.

4. Het kan voorkomen dat we gebruik maken van code, beeldmateriaal en andere materialen van derde partijen. Voor software en materialen die door ons aangekocht of gebruikt worden voor een opdracht (waaronder zowel open source als propriëtaire software) gelden de licentieovereenkomsten van de desbetreffende software of materialen. U moet op uw beurt de voorwaarden van deze licenties respecteren.

5. Als u ons ontwerpen, tekst, beeld- of ander materiaal aanlevert, bent u verantwoordelijk als daarmee inbreuk gemaakt wordt op de intellectueel eigendomsrechten van derden.

6. Het kan voorkomen dat wij voor testversies of voorbeelden gebruik maken van materiaal dat niet rechtenvrij is. Als u dit materiaal openbaar maakt, moet u ons vrijwaren van eventuele aanspraken hierover door derden.

## 12. Openbaarmaking en geheimhouding

1. Omdat onze portfolio voor ons een belangrijke manier is om nieuwe opdrachten te krijgen, delen we informatie en beeldmateriaal over opdrachten in onze portfolio’s, op onze website en diverse sociale media.

2. Als u niet wil dat wij publiekelijk over uw project communiceren, moet u dit laten weten vóór de totstandkoming van de overeenkomst. Op deze manier kunnen wij er bij prijsbepaling mee rekening houden of het project al dan niet kan bijdragen aan onze portfolio. Doet u dit niet, dan gaan wij ervan uit dat u er geen problemen mee hebt dat wij informatie en beeldmateriaal over uw project publiceren.

3. Als we ervoor kiezen om voor de opdracht verder te bouwen op materiaal met een open source-licentie, kan het zijn dat we de broncode van uw project moeten publiceren. Als u hier problemen mee hebt, moet u dit laten weten vóór de totstandkoming van de overeenkomst. Het kan zijn dat, om een voorzien open source-onderdeel te vervangen, meer ontwikkelingstijd of licentiekosten voor een vervangend product in rekening worden gebracht.

## 13. Aansprakelijkheid

1. Als u ons aansprakelijk wil stellen moet u ons eerst schriftelijk een bericht sturen waarin u met motivatie aangeeft waarom u ontevreden bent en waarvoor u ons aansprakelijk wil stellen. U moet ons dan een redelijke termijn geven om te kunnen reageren en eventuele verplichtingen alsnog na te komen en/of fouten te herstellen, en/of schade te beperken of op te heffen.

2. We kunnen enkel aansprakelijk worden gesteld voor bewezen schade als rechtstreeks gevolg van een opzettelijke fout of bewuste roekeloosheid van ons.

3. De totale aansprakelijkheid kan nooit meer bedragen dan het bedrag dat door u werd betaald voor de diensten die aanleiding gaven tot de schade.

4. We zijn nooit aansprakelijk voor schade die veroorzaakt wordt door producten of diensten van derde partijen, ook als wij deze partijen aanbevelen of ermee samenwerken (bijvoorbeeld hostingproviders).

5. We zijn nooit aansprakelijk voor indirecte schade, zoals gevolgschade, winstderving of gemiste omzet, gemiste besparingen, verlies aan marktwaarde of reputatie, verlies van klanten, verlies van informatie of gegevens, etc.

6. De beperking van de aansprakelijkheid zoals in dit artikel beschreven is ook van toepassing op derden die wij voor de opdracht hebben ingeschakeld.

## 14. Toepasselijk recht en bevoegde rechtbank

1. Als er een conflict bestaat over de overeenkomst of de door ons uitgevoerde opdracht, dan zullen we eerst proberen dit onderling op te lossen.

2. Als dit niet lukt, kan het geschil voorgelegd worden aan de rechtbank.

3. Het Belgisch recht is van toepassing op deze voorwaarden. Enkel de rechtbank van Antwerpen is bevoegd voor alle geschillen met ons.
